---
draft:          false
published_at:   2013-12-25
allow_comments: true
###
title:          Tornem a l'activitat pública!
slug:           tornem-activitat-publica
excerpt:        Comunicat del GRA en què anunciem que reprenem l'activitat
                pública després del temps de pausa.
keywords:       [GRA, Activitat pública]
---

Ara fa un any vam emetre un [comunicat](http://democraciainclusiva.blogspot.com.es/2012/11/cessem-la-intervencio-politica-i-ens.html) explicant la nostra decisió de fer un parèntesi en la intervenció política i focalitzar-nos en la formació, la reflexió i la refundació. Des del Grup de Reflexió per a l'Autonomia ens plau anunciar que estem encetant una nova etapa en que, tot mantenint el nostre procés de formació i reflexió interna, reprendrem progressivament l'activitat pública amb energia i idees renovades.

Després d'analitzar profundament i avaluar assos­se­ga­da­ment la nostra intervenció política del període 2010-2012 com a [Grup d'Acció de Democràcia Inclusiva (GADI) de Catalunya](http://democraciainclusiva.blogspot.com.es), ens adonem de la conveniència d'incorporar a la nostra proposta de creació d'un moviment global per l'emancipació una visió més amplia que l'oferida per la [Democràcia Inclusiva](http://www.democraciainclusiva.org). En particular, els aspectes que ens semblen més importants d'ampliar són els referits a l'ètica i als valors. Considerem necessari el treball personal d'autoconstrucció com a persones virtuoses i revolucionàries, en paral·lel  a la transformació dels  valors predominants a a societat. En aquest sentit, hem trobat aportacions molt interessants de diversos autors alguns dels quals s'engloben en el marc de la [Revolució Integral](http://integrarevolucio.net), concepció a la qual també ens sentim afins. L'experiència dels darrers anys també ens ha fet adonar de la necessitat d'atorgar major pes a les pràctiques convivencials i de reintegració amb la natura, és a dir, ens ha fet aprofundir en la sinergia entre experimentació i reflexió.

Volem tornar a incidir políticament mitjançant la promoció del diàleg entorn al canvi sistèmic; a tal fi, organitzarem debats públics i puntualment realitzarem intervencions en qüestions d'actualitat. El primer tema en el qual ens ha semblat escaient intervenir és el de la "Consulta per la independència de Catalunya". Considerem crucial reivindicar el projecte revolucionari integral per fer front als efectes de reforçament del sistema actual que implica aquesta falsa dicotomia entre dues opcions aparentment oposades, Estat català o Estat espanyol, en realitat idèntiques en la seva essència estatista. Esperem que el ["Manifest pel No-Si: la revolució, sense estat nació, és la solució!"](/ca/manifest-pel-no-si) sigui del vostre interès i que, si ho trobeu convenient, ens ajudeu a fer-ne difusió.

Properament anunciarem les dates i el programa d'unes jornades que estem preparant sobre una altra dicotomia encara més transcendental: "Reforma o Revolució?". En elles hi haurà varies sessions de debat i reflexió col·lectiva, una d'elles entorn a les idees del ["Manifest pel No-Sí"](/ca/manifest-pel-no-si).

Aprofitem per desitjar-vos cordialment un 2014 molt bo, en altres paraules, molt revo­lu­cionari!